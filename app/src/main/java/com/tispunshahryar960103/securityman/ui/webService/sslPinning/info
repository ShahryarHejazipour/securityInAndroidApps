معمولا برای افزایش امنیت برقراری ارتباط میان سرور و کلاینت در اپلیکیشن های اندرویدی از پروتکل های Https به جای
پروتکل های Http استفاده می شود.


اما بعضی مواقع برای امنیت بیشتر بهتر است در کنار استفاده از پروتکل Https از روش دیگری به نام
SSL Pinning یا Certificate Pinning استفاده بشود.

از SSL Pining خصوصا برای کاهش احتمال حملات Man-in-the Middle استفاده می شود.

------------------------------------------------------------------------------

نکته های مهم :

1- امنیت بیشتر :
وقتی از SSL Pin استفاده می کنیم به دنیای بیرون اعتماد نداریم و کل اعتمادی که کردیم به Certificate هایی
که درون برنامه گذاشته ایم است. برای اینکه این امنیت به مخاطره بیفتد
باید برنامه باز بشود و Certificate تغییر داده شود و دوباره بسته بندی شود .

2- کاهش هزینه :
 هنگامی که از SSL Pin استفاده می کنیم مهم نیست که Certificate را از جای معتبری فراهم کرده ایم یا نه.
بنابراین حتی با Certificate های Self Signed هم می توان این کار را کرد.
برای کسب و کارهایی که به علت نداشتن Certificate معتبر سراغ Https نمی روند پیشنهاد می شود که از SSL Pinning با یک Certificate خودساخته استفاده کنند.

3- پیچیدگی پیاده سازی:
زمانی که می خواهیم از SSl Pin استفاده کنیم  قبل از ایجاد اتصال به سرور باید به کتابخانه ی مربوطه بفهمانیم که Certificate های
پیش فرض سیستم را نادیده بگیرد و فقط Certificate ی که خودکان تعریف کرده ایم را بپذیرد. البته به لطف نمونه
پیاده سازی هایی که در اینترنت وجود دارد این پیچیدگی کاسته می شود.

4- کاهش انعطاف پذیری :  زمانی که از SSL Pin استفاده می کنیم تغییر Certificate کار آسانی نیست. اگر به هر دلیلی بخواهیم Certificate سرور را عوض کنیم
باید نسخه ی جدیدی از برنامه تولید و منتشر کنیم. برای مثال فرض کنید گواهی نامه ای که استفاده کرده ایم منقضی شود. در این
صورت همه ی نسخه های نرم افزار در همه جای دنیا از کار می افتد و کاربران باید نسخه ی جدید را نصب کنند.
این کار خیلی جالب نیست. البته در این مواقع روشی که پیشنهاد می کنند
Public Key Pinning است. یعنی به جای Certificate کلید عمومی ای که از آن در تولید Certificate استفاده شده است، Hard Code شود.
چرا که معمولا Public Key Pinning ها تاریخ انقضا ندارند و معمولا دیرتر عوض می شوند و از یک زوج کلید عمومی خصوصی
چندین بار ممکن است Certificate صادر شود. اینکار با اینکه انعطاف پذیری را بیشتر می کند اما پیچیدگی کدنویسی را بیشتر می کند.

--------------------------------------------------------------



